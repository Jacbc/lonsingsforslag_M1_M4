# Modul 3 - Økonomioppgaver



## Oppgave 1: Kalkuler renter for ett år



**Mål:** Lære å beregne renter for et innskudd over ett år.



- Du har 1000 kr på en sparekonto med en årlig rente på 5%. Hvor mye penger vil du ha på kontoen etter ett år?

- Skriv ut svaret med å bruke `print()`.



**Tips:**

- Deklarer en variabel for ditt innskudd på 1000 kr.

- Deklarer en variabel for renten på 5% (husk å bruke prosent som et desimaltall).

- Legg til renten på innskuddet ditt for å finne det nye beløpet.



**Riktig tall for å sjekke om du har gjort rett:** 1050 kr



## Oppgave 2: Beregn beløpet på kontoen etter 5 år med renters rente



**Mål:** Forstå hvordan renters rente påvirker et innskudd over flere år.



- Du har 1000 kr på en sparekonto. Hvor mye vil du ha på kontoen etter 5 år hvis banken legger til 5% rente hvert år?

- Bruk en `for`-løkke som kjører en gang for hvert år.

- Innenfor løkken, legg til 5% av det gjeldende beløpet på kontoen til seg selv hvert år.

- Utskriften etter løkken skal vise det totale beløpet etter 5 år.



**Riktig tall for å sjekke om du har gjort riktig:** 1276.28 kr (avrundet)



## Oppgave 3: Regn ut hvor mange år det tar å doble innskuddet med fast rente



**Mål:** Finne ut hvor lang tid det tar for et innskudd å doble seg ved en fast årlig rente.



- Du har 1000 kr på en sparekonto. Hvor mange år vil det ta å doble beløpet med en årlig rente på 5%?

- Skriv ut svaret på formatet "Det tar [antall år] år før du har det dobbelte, da har du [sluttbeløpet] kroner."

- Bruk en løkke for å legge til renten hvert år.

- Telle antall år det tar å nå målet.

- Oppdater innskuddet hvert år med den nye renten.

- Bruk ordet `break` for å avslutte løkken når målet er nådd.



**Riktig tall for å sjekke om du har gjort rett:** Minimum 15 år og 2079 kr
